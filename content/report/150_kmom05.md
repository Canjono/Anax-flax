Kmom05
===============================

**Berätta kort om erfarenheterna med din undersökning av webbplatsers laddningstid.**  
Min grupp undersökte DN, SVTPlay, GOG och Loading. Det var intressant att se att t.o.m. webbplatser 
som DN och SVTPlay har en hel del plats för förbättringar. Man tänker sig ju att dessa anställer 
väldigt kompetenta programmerare, så att få toppbetyg av Google Pagespeed verkar vara riktigt svårt. 
De förbättringsområdena som jag tror i princip alla fyra webbsidorna hade var att ta bort Javascript- 
och CSS-kod som saktar ner renderingen av övre halvan av webbsidan, optimera bilder för att förminska 
dem, utnyttja cachelagring i webbläsare och aktivera komprimering av resurser med hjälp av t.ex. gzip 
eller deflate. Det är svårt att veta hur lätt det är att göra dessa ändringar och om de verkligen är 
nödvändiga för att webbplatserna ska bli bättre optimerade. Programmerarna borde ju rimligtvis har 
kikat på något sånt här test och helt enkelt inte prioriterat att få det gjort. Tidsbrist? Resultatet 
vore inte värt arbetet? Undrar om det finns någon webbplats på jorden som får ett perfekt resultat.




**Har du några funderingar kring Cimage och dess nytta och features?**  
Eftersom att jag nu har skrivit in all Markdown-kod manuellt så funderar jag lite på hur det funkar om 
man vill kunna ladda upp nya bilder, säg att man har en nyhetssajt, och då använda Cimage för att visa 
dem på webbsidan. Det kanske är mer en Markdownfråga dock när jag tänker efter. Går det att använda sig 
av t.ex. PHP-variabler tillsammans med Markdown? Annars var det väl rätt bekvämt att kunna fixa styling 
så pass lätt direkt i Markdown. Funderar väl lite på vad som är lättast och bäst i slutändan för styling 
av bilder, Cimage-metoden eller göra allt i LESS/CSS?.


**Lyckades du uppnå ett bra sätt och en LESS-struktur för att jobba med dina bilder i webbplatsen?**  
Nu utgick jag från exempelfilen som redan fanns, figure.less, så jag behövde inte göra allt för mycket 
förutom några smågrejer som att lägga till “font-style: italic” på figurecaption-text. Det var intressant 
att exemplet gav figure samma egenskaper som en tabell. Funderar lite på varför figures standardegenskaper 
inte duger. Jag har inte experimenterat något med detta så.




**I extrauppgiften om picture, srcset och sizes, fick du någon känsla för för- och nackdelar med konceptet?**  
Jag har inte gjort extrauppgiften, fast jag tyckte att det verkade intressant att läsa på lite mer om 
responsiva bilder som jag fått för mig att det handlade om.
