Kmom10
===============================

**Uppdrag 1: Analys Usability**  
Jag gjorde analysen av de olika hemsidorna med Thomas Hedlund och vi valde sidorna youtube.com, omni.se,
gog.com och loading.se. Vi är båda ofta inne på de sidorna och de har lite olika innehåll så vi tyckte att
de passade bra. Alla sidorna fick ett betyg mellan 1 - 10 i fem olika kategorier (learnability, efficiency,
memorability, errors och satisfaction) tillsammans med en kort motivering till betyget. Varje webbplats får
sedan ett slutbetyg där vi har summerat poängen från alla kategorierna. Det är förstås en subjektiv
bedömning utifrån vårt eget tycke och erfarenheter. Klickar man på namn-rubriken till varje webbplats
länkas man till respektive sida. Bilderna är av typen FIGURE och har blivit bearbetade med hjälp av CImage.
Webbplatserna är ordnade efter slutbetyg med högst betyg först.

**Uppdrag 3: Webbplats**  
Jag valde att göra en webbplats till Bew Gorp som jag beskriver som en erfaren webbprogrammerare från Sverige.
Tanken är att han är en frilansare som erbjuder sina tjänster här. Jag gjorde en nyinstallering av Anax flat
för att få börja om från början och känna att jag har koll på hur allt funkar. Det märktes fort att jag kan
betydligt mer nu än när kursen började eftersom att det gick fort att komma igång med allt, till skillnad
från i början av kursen, så det var skönt. Flash-bilden är lite speciell eftersom att jag har lagt dit en
bild tillsammans med en h1-rubrik och en h2-rubrik. Dessa finns i en fil som heter flash.md. På h1-rubriken
står det Bew Gorp och är samma på alla sidor på webbplatsen. H2-rubriken ändras dock beroende på vilken sida
man är inne på. T.ex. står det “webb programmer” på förstasidan medan det står “my personal blog” på bloggen.
Detta löste jag genom att ge varje h2-rubrik en egen html-klass och sedan bara displaya den som är relevant
för den sidan man är inne på. Flash-bilden tar rätt stor plats och jag tänkte först bara ha den på förstasidan,
men då såg jag sen att alla sidor skulle ha en sådan så jag tyckte att det här var en duglig lösning. På
förstasidan växlar själva main-elementet med att bestå av en kolumn, två kolumner och tre kolumner. I bloggen
finns en sidebar när man ser alla blogginläggen samtidigt, men klickar man på ett specifikt blogginlägg
försvinner sidebaren. Jag tyckte att en sidebar där inte tillför något och det ser snyggare ut utan. Sedan
finns det förstås också en header med logo, favicon, en footer med tillhörande delar, en aboutsida, och
webbplatsen är responsiv och ser bra ut även på mobiltelefon. Cimage och snygga länkar används också.

**Uppdrag 4: Tema**  
Innan jag började välja färger m.m. kollade jag på andra programmerares hemsidor för lite inspiration. Det var
ganska vanligt att de hade en bild på naturen så jag hittade en bild på ett vinterlandskap med några vargar
som jag använder som flash-bild. Sedan utgick jag från den när jag valde färgskala, vilket blev monokront
blått med en guld-aktig accentfärg. Jag tyckte detta passade bra eftersom att Bew Gorp är från den kalla
norden i Sverige och jag tror att det ger honom en starkare identitet än om jag hade valt dator- och webbilder,
vilket inte sticker ut lika mycket bland mängden frilansare. Jag använder accentfärgen på h1- och h2-element
och en “skicka”-knapp på förstasidan eftersom att jag att dessa ska fånga användarens uppmärksamhet. På bloggens
förstasida har jag ramat in alla blogginläggen med en vit bakgrund så att det vara tydligt att de är separata
delar men ändå av samma typ. Rubrikerna har fått typsnittet “Prata” som är ett serif-typsnitt. Detta för att
få det att bli lite roligare än Times New Roman men utan att det blir för mycket. Som en kontrast till detta
är bröd- och menytext Calibri som är ett sans-serif-typsnitt. Själva layouten är samma som i bastemat med någon
liten skillnad i detalj här och var. Detta är för att man lätt ska kunna skapa ett nytt tema och bara behöva
fokusera på färger, typsnitt, bakgrundsbilder m.m. och att det ska se hyfsat snyggt ut direkt. Allt som är
specifikt för det här temat, jämfört med bastemat, ligger i en egen less-fil som heter theme.less. Bastemat
och det här temat ligger i två olika css-filer, så jag har inte utgått ifrån någon html-klass för att skilja
dem åt. Webbplatsen är uppbyggd utefter ett vertikalt 24-kolumnsgrid och ett horisontellt grid. Det
horisontella gridet vill inte riktigt funka som det ska på bloggens förstasida, och det verkar ha någonting
med FIGURE-elementen att göra. Kom inte riktigt på hur jag skulle lösa det då det ser bra ut när man kollar
på varje blogginlägg var för sig, så där finns ett litet fel men annars ska det funka. Tema-sidan “themes”
finns i navbaren och där kan man kolla på mina förklaringar till hur jag har tänkt kring designen på bastemat
och anpassade temat.

**Allmänt stycke**  
Det svåraste var nog att få till flash-bilden på ett bra sätt. Speciellt tänker jag då på att den reagerar på
rätt sätt responsivt. Jag ville inte att den ska minska i höjd allteftersom att man förminskar bilden, men vid
en viss tidpunkt ska höjden också börja förminskas för att det ska bra ut på mobiltelefon. Det blev i slutändan
inte riktigt som jag hade velat. Flashbilden skärs av från höger sida när fönstret förminskas och jag ville
egentligen att det skulle ske från vänster sida. Kanske jag skulle kunna ha dragit mer nytta av Cimage där för
att förminska storleken på bild-filen. Men, men det är funktionellt och ser ändå hyfsat ut så det får duga.
Jag lyckades som tidigare nämnt inte heller få riktigt grepp om FIGURE-element tillsammans med det horisontella
gridet, så där gick en del tid också åt att försöka förbättra det utan någon bra lösning. Jag har ju inte riktigt
full förståelse för hur Anax Flat fungerar så det har ibland också varit tidskrävande att ta reda på hur man
ändrar vissa saker och så.

Jag tycker det är rätt svårt att designa webbsidor så det var inte riktigt min kopp te det här, men det är ändå
jättebra att ha fått gå igenom allt för att få en bättre förståelse för design och ha lite verktyg med sig inför
framtiden. Det var ett bra projekt att genomföra eftersom att man får tillfälle att göra om allt som under kursens
gång har känts väldigt tidskrävande och tungt. Nu när man gjort allt tidigare kändes allt mycket bättre. Med tanke
på att jag bara har genomfört de obligatoriska kraven så har det tagit rätt lång tid att genomföra jämfört med,
javascript-, php- och python-projekten. Kanske beror det på att styling ofta har en tendens att dra ut på tiden
eller kanske jag bara är en långsam designer.

**Tankar om kursen**  
Att vi fått gå igenom designteori är jättebra och boken vi läste var riktigt bra och inspirerande. Dock har det
varit en väldigt tung kurs att gå igenom. Det har för det mesta tagit 3 - 4 dagar att gå igenom varje veckomoment
så det var tur att det var just javascript-kursen vi hade samtidigt då jag redan kunde en del javascript. Material
som filmerna om gridet hade varit väldigt hjälpsamt om det fanns från början till exempel. För det mesta handlar
svårigheterna om att lära sig Anax Flat så lite extra dokumentation om hur man ändras vissa vanliga grejer hade
varit bra. Så fastän att jag har fått ut mycket från kursen så borde nog arbetsbördan dras ner en del. I sitt
nuvarande tillstånd skulle jag nog inte rekommendera kursen. Betyg: 5 / 10.
