Kmom04
===============================

**Hur känner du inför färger och webbplatser? Föredrar du något särskilt ljust, mörkt, färgglatt?**  
De flesta webbsidor jag brukar surfa på har ju oftast en ljus bakgrund med en sparsam monokromatisk 
färgsättning på t.ex. headern eller något menyval. Tänker då på Facebook, Youtube, Twitter o.s.v. Så 
jag har väl blivit van vid det och utgår ofta ifrån den stilen när jag gör en egen sida. Så när det 
väl blir att göra en mörk eller färgglad sida så blir jag lite mer vilsen. Men jag föredrar nog ett 
monokromatiskt eller analogt färgschema. Snygga minimalistiska sidor är nog den stilen som tilltalar
mig mest. Sen om det är mörkt eller ljust spelar nog ingen större roll.


**Har du funderat på hur webbplatsers färgskala och färgsättning påverkar besökarens känsla av 
webbplatsen? Bidrar val av typsnitt till den känslan?**  
Jag har inte gjort det tidigare men boken vi läser i den här kursen fick mig att tänka efter lite mer på 
det. T.ex. så tillför ju en mörk bakgrund ett sorts lugn till sidan, och olika typsnitt kan ge den en 
elegant eller busig känsla. Så det var väldigt nyttigt att läsa och reflektera lite kring det. I boken 
fanns det ju också lite bilder på snygga hemsidor vilken ger en del inspiration, även fast jag känner 
att jag har noll talang för såna här saker.


**Hur känns din LESS-struktur så här långt?**  
Jag har börjat använda lite mer variabler än tidigare vilket ger en bättre struktur i koden. Sen tror 
jag att jag skulle kunna lägga in lite mer mixins till sån kod som upprepar sig flera gånger. Så jag 
kan nog jobba en del på att strukturera det bättre i fortsättningen. Men det blir bättre för varje 
vecka som går.


**Hur valde du att göra med ditt eget default-tema?**  
Jag tog en av dem jag redan hade gjort och valde versionen “color” som utgår ifrån den ljusa sidan med 
lite monokromatisk färgläggning. Nu i efterhand så blev det säkert den för att det är den vanligaste 
stilen på de populäraste webbsidorna och den då känns mest “safe” av alla de andra. 


**Var det något särskilt som du uppfattade som utmanande i detta kmom?**  
Ja, det svåraste var väl att välja bra färger till sidan. Jag tycker färgläggningen är det svåraste när 
jag designar webbsidor. Har nog ingen riktigt bra instinkt kring hur färger passar ihop med varandra. 
Det märks bland annat av på att jag inte vet vilken färg mina gardiner ska vara när jag köper nya till 
lägenheten. Farsan kan innan säga att “gröna gardiner kommer ju inte att funka”. “Nähä” svarar jag då 
lite förvirrat. Men det är bra att jag har fått lite verktyg att jobba utifrån i det här momentet. Det 
är bara att välja en grundfärg och sedan välja färgschema utifrån den så får man i alla fall något hyfsat 
resultat utifrån det. Paletton.com är ju en fantastisk hjälp till det här. Det tog rätt lång tid att 
bli klar med momentet så det blev ingen “fun”-version.

