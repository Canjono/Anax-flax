Kmom01
===============================

**Är du sedan tidigare van att jobba i ramverk för att bygga webbplatser? Om ja, vilka ramverk/språk 
har du jobbat med?**  
Nej det kan jag nog inte säga att jag har gjort. Så det blir första gången nu. Eller ja, jag har 
använt JQuery tidigare, men inte så värst mycket.


**Det blev en del nya verktyg i labbmiljön, var de nya för dig eller kände du igen dem?**  
Jag har använt Git och Github förut, så där var det inga nyheter. Jag hade också NodeJS installerat 
redan, men det har jag inte använt mig nå av innan. Resten var nytt.


**Hur kändes det att jobba med Anax Flat och bygga din me-sida?**  
Man blir ju väldigt förvirrad i början när det är så många filer och så mycket är färdigskrivet, och 
man vet inte riktigt hur allt funkar. Men när man väl fick veckans uppgifter att fungera så kändes 
det rätt bra att slippa tänka så mycket på CSS och att det bara fungerade. Tror att ju mer jag 
använder det och får mer förståelse för hur allt funkar så kommer det nog att kännas bättre och 
bättre. Just nu har jag som ingen riktig kontroll över webbplatsen förutom att kunna lägga in en ny 
sida och ändra bannern och lite sånt. Men jag vill ju förstås veta hur jag kan ändra mer och få det 
att se ut precis som jag vill.


**Har du några förutfattade meningar, eller kanske en etablerad övertygelse, inom design och användbarhet 
för webben?**  
Nja jag är nog rätt öppen till att lära mig hur man kan tänka. Tycker att det känns segt att börja från 
scratch och försöka bestämma mig för en stil på en webbsida. Man har ju förstås varit inne på hur många 
webbplatser som helst under livets gång, och jag utgår väl mest ifrån hur de oftast brukar se ut när 
jag gör något själv. Min metod brukar gå ut på att jag surfar runt lite på olika sidor och kollar hur 
det ser ut och försöker sen göra något liknande när jag ser något som ser bra ut. Sen tycker jag väl 
att det viktigaste är att man direkt på förstasidan lätt kan komma igång med de viktigaste funktionerna 
som den är till för. Och inga “alert”-meddelanden om det inte är VÄLDIGT viktigt att informera om något! 


**Det fanns videor som kompletterade artiklarna, hjälpte de dig att förstå materialet bättre?**  
Jo jag kollade igenom alla videos av Mikael Roos och tyckte att de var hjälpsamma. Jag kollade igen på 
nån av dem när jag höll på med uppgifterna och undrade över något. Och det fixade sig ju.