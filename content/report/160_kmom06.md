Kmom06
===============================

**Hur känns det att tänka i termer av designprinciper?**  
Man tänker ju på designen på ett mer strukturerat sätt när man har dem i åtanke. Annars blir det lätt 
att man bara lägger in lite vad som helst med målet att det ska se snyggt ut, istället för att kanske 
ha ett syfte med allt man lägger in. Det här med att ha en “riktning” i sidan som gör att ögonen går 
runt på sidan på ett specifikt sätt har jag t.ex. aldrig tänkt på innan. Så det är ett bra verktyg att 
ha med sig.


**Fick du en känsla av att design element kan vara ett sätt att med mindre medel påverka en design, eller 
hur upplevde du det?**  
Ah jo, olika designelement påverkar ju användaren mer än vad jag trodde innan. Som användare tänker jag 
aldrig på hur en sida “hierarkiskt” är uppbyggd, men bara att t.ex. förstora element som är viktiga 
påverkar faktiskt sidan väldigt mycket. När jag har tänkt på webbdesign innan så är det väl bakgrundsbilder, 
färger och former, som kräver lite mer fantasi från designern, som jag har associerat det med. Men som 
jag sett nu finns det betydligt mer aspekter som påverkar hur bra en sida är designad.


**Har du själv en uppfattning om “the final touch” och vad det kan vara i sammanhanget webbdesign?**  
För mig betyder “the final touch” att man är i ett stadie där man har sett till att själva strukturen på 
sidan i stort sett är klart. Då tänker jag t.ex. på vad som syns ovanför “foldern”, färgkod, vilka menyval 
som finns och sånt. Då är “the final touch” istället kanske att förmedla någon viss känsla, frambringa 
viktiga element lite extra eller så. 


**Har du under kursen skapat dig en känsla för begreppen god design och vad som är subjektivt och objektivt 
inom det området?**  
Jo, att påverka hur ögonen rör sig, vilka element som står ut lite extra och skapa en viss känsla skulle jag 
väl vilja kalla för god design. Sedan exakt hur man gör det kan ju vara subjektivt. Som då t.ex. vilka 
specifika färger man väljer. Kanske man kan se det som att det väldigt specifika ofta kan vara subjektivt 
bra eller dåligt, medan själva helheten ofta kan vara objektivt bra eller dålig design.
