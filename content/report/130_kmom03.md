Kmom03
===============================

**Hur känns det att vara styrd till ett vertikalt grid, hämmande eller stödjande?**  
Jag tycker det är jättebra att ha ett vertikalt grid som stöd. Det blir lättare att organisera sidan 
och det ser bra ut i slutändan. När man väl har fattat hur det funkar med alla mixins som vi använt 
så går det jättebra. LESS-koden blir också lätt att läsa när man kan skriva t.ex “.column(8)” istället 
för en massa CSS-kod på flera olika ställen.


**Hur känns det att jobba med ett typografiskt horisontellt/baseline grid, ser du någon poäng med det?**  
Jag tycker att det kan tillföra mycket att ha ett sådant grid som allt förhåller sig till, så tanken 
med det är bra. Dock har det varit rätt tjorvigt att få allt att funka som man vill. P-element och 
header-element var lätta att fixa till, men t.ex. code-element och table-element ville sig inte riktigt 
så jag fick justera en del i koden för att det skulle passa gridden. Jag fick faktiskt i slutändan inte 
code-elementen att funka alls. Just nu har jag bara ett code-element som passar i griddet (tack vare att 
jag justerade dess font-size), men om jag hade lagt till ett nytt så hade det troligtvis inte funkat.
Det funkar inte på Google Chrome. Där blir resten av texten fel efter code-elementet så kika gärna på 
Firefox istället, haha. Tanken är god men det är inte lätt att jobba med.


**Har du jobbat med liknande layouttekniker sedan tidigare?**  
Nej, det här är första gången.


**Du börjar se hur man kan jobba med LESS, kommentarer på det?**  
Det underlättar en hel del att använda LESS jämfört med vanlig CSS. Mixins, variabler och nesting (eller 
vad man nu kallar det när man “nestar” element i varandra) är riktigt trevliga verktyg som gör att koden 
ser prydligare ut och är lättare att navigera runt och ändra.


**Hur uppfattade du nivån på detta kmom? Svårt, lagom, många nya begrepp?**  
Det var riktigt svårt och frustrerande att komma igenom det. Det hade underlättat väldigt mycket om det hade 
funnits några videos som visar hur man ska göra när man jobbar med sitt Anax flat. Instruktionerna i 
övningarna var rätt simpla och visade hur man gjorde i lättare exempel, vilket med fördel hade kunnat 
kompletteras med videos. Det här kursmomentet har tagit överlägset längst tid att genomföra hittills i 
utbildningen. Jag har jobbat med det under den senare delen av dagen så jag har inte kunnat ta hjälp av 
hangouts, vilket säkert hade underlättat mycket.

